
        <!DOCTYPE HTML>
        <html>
        <head>
            <meta charset="UTF-8">
            <meta name="viewport" content="width=device-width, initial-scale=1.0">
            <title>Wildcat</title>
            <link rel="stylesheet" href="https://cdn.jsdelivr.net/npm/open-fonts@1.1.1/fonts/inter.min.css">
            <link rel="stylesheet" href="awsm.min.css">
        </head>
        <body>
        <header>
        <h1>Wildcat Zsonglőr oldalak</h1>
        <nav>
            <a href="/">Trükkök</a>
        </nav>
        </header>
        <main>
        <article>
        <h1>Bumeráng befőttesgumiból</h1>
<p>Nem zsonglőr trükk, de nagyon népszerű a zsonglőrtalálkozókon (legalábbis ahol eddig jártam). Sajnos nincs felvételem róla, mert a befőttes gumik idehaza pont olyan színűek, mint a padló… A trükk lényege, hogy ellövünk egy befőttes gumit, ami aztán bumeráng módjára visszagurul a földön.</p>
<p><video controls="" loop="" poster="videos/poster/boomerangrubberband.jpg">
			  <source src="/videos/mp4/boomerangrubberband.mp4" type="video/mp4">
				Your browser does not support the video tag.
            </video>
</p>
<p>Először keress pár befőttes gumit (kb. 4 és fél centi átmérőjűt). Feszítsd szét az ujjaidat (különösen a hüvelyk- és kisujjadat), amennyire csak tudod! A tenyered feléd nézzen, a mutató ujjad felfelé, a kis- és a hüvelykujjad pedig oldalra. A befőttes gumi egyik végét a kisujjadra tedd (ha nem túl hosszú a körmöd, akkor alá). A másik vége a hüvelykujjadra kerül, mégpedig úgy, hogy a gumi alsó fele kifeszüljön (a felső fele persze így nagyon laza lesz).</p>
<p>Fogd a meg a felső részt valahol a hüvelykujjadnál, és húzd le a kisujjadhoz. A mutatóujjaddal nyomd le a gumit a közepén, így az alsó fele mellett már a felső rész hüvelykujjad irányába eső darabja is megfeszül, csak a kisujjad felé eső darabja marad laza.</p>
<p>Most, miközben lenyomod a mutatóujjadat, vidd előre a hüvelykujjadat amíg a gumiban kb. 60 fokos szög alakul ki. Óvatosan hajlítsd be a hüvelykujjadat, és lődd el a gumit! Ha jól csinálod körülbelül két- három méter repülés után leesik a padlóra, és visszagurul hozzád!</p>
<p>Nekem egy óra alatt sikerült megtanulni, de utána nagyon fájt a kezem: ez a gyakorlat minden bizonnyal olyan izmokat igényel, amit semmi másra sem használunk. Egy jó tanács: friss befőttes gumit használj, a kinyúltak nem jók. Kezdetben valószínűleg elhasználsz párat azzal, hogy az ujjadon próbálgatod, és amikor végre sikerül ellőni, nem gurulnak vissza. Kitartás!</p>

        </article>
        </main>
        <footer>
        © 2004-2020 Wildcat Zsonglőr Oldalak <a href="">GitHub</>
        </footer>
        </body>
        </html>
    