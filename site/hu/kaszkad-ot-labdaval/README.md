---
title: Kaszkád öt labdával
props: balls
---

![Kaszkád öt labdával](/site/videos/poster/fiveballcascade.jpg)

Mindenek előtt tanuld meg a [Villanást](/site/hu/villanas/README.md), és esetleg próbálj ki pár trükköt négy labdával (erre ugyan nincs szükség a figurához, de segít megszokni, hogy egynél több labda van a levegőben). A trükk – nevéhez hűen – nagyon hasonlít a három labdás kaszkádhoz, csak kettővel több labdával… Az első három dobás ugyanaz mint a villanásban, ezután már "csak" annyi a dolgod, hogy amikor egy labda visszaesik egy másikat dobsz fel helyette.

Tanácsok az első lépésekhez:

- Használj babzsákot, úgy kevesebb időt kell a leesett labdák keresgélésével töltened!
- Gyakorold szorgalmasan a villanást!
- Zsonglőrködés közben felfelé nézz – én már ez első dobás előtt felnézek. Vannak, akik a röppálya tetejét nézik, és olyanok is, akik a metszéspontot a csúcs alatt.
- Valójában lassabb és kiegyensúlyozottabb a dolog mint amilyennek tűnik. Amikor először csináltam, nagyon kapkodtam és túl feszült is voltam. Csak nyugalom!
- Ne nagyon mozgasd a könyöködet… az a jó, ha a tested mellett van, és nem verdes össze-vissza.
- Mint minden zsonglőr trükknél, itt is a dobások a fontosak: ha jók a dobások, könnyű lesz elkapni is…
- Ha esetleg gondot okozna, hogy tarts egyszerre három labdát a kezedben, mellékelek egy képet is. Máshogyis lehet, de nekem így kényelmes. A számok azt mutatják, milyen sorrendben dobom fel a labdákat.

 ![Labdák tartása](/images/holding5.jpg)


