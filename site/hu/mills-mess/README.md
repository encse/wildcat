---
title: Mills mess
props: balls
---

![Mills mess](/site/videos/poster/millsmess.jpg)

A Mills mess nagy kedvenc lehet, ha valahogy sikerül megérteni…

Először csak a kézcserélgetést tanuljuk meg. Tedd a jobb kezed a bal fölé, cseréld fel őket (a bal legyen felül), aztán vissza. Eddig egyszerű, de azért gyakorold egy kicsit, hogy ezzel se kelljen foglalkozni a továbbiakban.

![Mills mess lépésről lépésre - kéz keresztezés](/site/videos/poster/millsmessarmcross.jpg)

Oké, most gyakoroljunk két labdával! Mindkét kezedben egy-egy labdával tedd a jobb kezed a bal fölé. A jobb kezedből dobd el a labdát visszafelé (a jobb oldaladra). Nyisd szét a karjaidat és dobd el a bal kezedben levő labdát is. Tedd a bal kezed a jobb fölé és kapd el a labdákat: az elsőt bal kézzel, a másikat jobbal. Gyakorold be úgy is, hogy a bal kezed van felül!

![Mills mess lépésről lépésre - két labda](/site/videos/poster/millsmess2balls.jpg)

Most vedd elő a harmadik labdát, és fogd az felső kezedbe. Ezt utoljára dobd fel, a fenti mozdulatsor végén, és csinálj vele egy kis cserét. Gyakorold mindkét irányba!

![Mills mess lépésről lépésre - három labda gyakorlás](/site/videos/poster/millsmess3ballpractice.jpg)

Ha már elég gyakorlott vagy, jöhet a két mozdulatsor összekötése. Ez előző gyakorlat végén levő csere nem része a Mills mess-nek, csak arról van szó, hogy így lehet jól részekre bontani a mutatványt. Most azt javaslom, menj fel az oldal tetejére, és nézd meg az egész trükköt újra. Figyeld meg, hogy a három labdából kettő nyolcas alakú pályán követi egymást, a harmadik pedig csak alul utazik.

Visszatérve az utolsó videóra láthatod, hogy a végén a felső kézben egy labda van. A következő feladat, hogy amikor ezt a labdát elkapod, dobd vissza. Ez a dobás ugyanolyan lesz mint a legelső dobás volt, csak a másik kezeddel és a másik irányba. (Na ezért kellett begyakorolni mindkettőt.) Innentől ugyanúgy kell folytatni, mint először, csak most mindent fordítva csinálunk. Arra figyelj, hogy amikor a kezeid keresztben vannak, a felső kézből dobd át a labdát a másik oldalra, aztán szét a kezeket és kézcsere (a másik legyen felül). Próbáld a két felső labdát jól dobni, és reménykedjünk, hogy a harmadik köben megtalálja az utat alul…


