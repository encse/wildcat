---
title: Történet
props: balls
---

A Wildcat Zsonglőr Oldalak története 2004-re nyúlik vissza. Bizony, az már több mint húsz éve volt… Akkoriban kezdtem zsonglőrködni, amit a főnökömtől és Lukács haveromtól tanultam az irodában. Az első hétvégét gyakorlatilag végigzsonglőrködtem zokniból készült kis labdákkal. Aztán nemsokára megtanultam néggyel is játszani, és akkor vettem magamnak egy garnitúra igazi labdát.

Közben a neten megtaláltam a Wildcat Jugglers Tutorialt, és mivel akkoriban még nem volt ilyesmi magyar nyelven, nekiálltam lefordítani. Nagyjából így nézett ki az egyik első változat:

![tutorialpagev0](/images/site-versions/tutorialpagev0.png)

Eleinte az amerikai címen volt elérhető a magyar változat is, de később mindenféle letöltési korlátok miatt szétválltunk. Rob előfizetett valahol máshol, én meg elindítottam a csókavárat.

Egy kedves, játékos oldalt akartam csinálni, ezért megkértem egy meseillusztrátort, hogy rajzoljon pár képet. Ezekből építkezek a mai napig. Persze közben vagy százszor alakítottam át mindent, hiszen mégiscsak programozó vagyok vagymi. 2015-ben egy letisztultabb, mobilbarát változatra tértem át, kevesebb tartalommal, de az összes régi trükkleírással. Sajnos a zsonglőrködés ma nem olyan népszerű mint az elején volt. Éppen a felfutó ágba szálltam bele én is. Mondjuk még előfordulhat, hogy később megint felpörög.

Sokmindent megtanultam a zsonglőrködésről, és nem utolsó sorban a weboldal készítésről, ezért kétszeresen is szeretem ezt a kis oldalt.
